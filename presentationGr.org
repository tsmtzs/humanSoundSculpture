* /Ανθρώπινο Ηχητικό Γλυπτό/
#+BEGIN_VERSE
Νύχτα.

Άνθρωποι με ανέκφραστα πρόσωπα.
Κατευθύνονται προς το ίδιο σημείο.

Ο ένας πίσω από τον άλλο.
Ούτε πολύ κοντά, ούτε μακριά.

Σταματημένος ο Χρόνος.
#+END_VERSE

Το /Ανθρώπινο Ηχητικό Γλυπτό/ είναι ένα έργο παραστατικής τέχνης στο δημόσιο χώρο. 
Μια ομάδα ανθρώπων παραταγμένη σε σειρά προχωρά προς κάποιο σημείο. Ο θεατής αντικρίζει 
μια στιγμή αυτής της κίνησης. Το περιβάλλων ηχοτοπίο είναι μέρος του έργου. 
Σε αντίστιξη με αυτό, μια τυχαία αέναη μελωδία εκτυλίσσεται και κατανέμεται στους εκτελεστές.

Το /Ανθρώπινο Ηχητικό Γλυπτό/, παρά τη στατική μορφή του, πραγματεύεται την κίνηση. 
Την ανάλγητη κίνηση του Χρόνου. Που μπερδεύεται με τα βήματα των περαστικών. Τη βουή της
πόλης. Τις αναμνήσεις, τα όνειρα, τις σκέψεις και τις προσδοκίες των ανθρώπων που στέκονται 
παγωμένοι μέσα στον στοίχο.
